<!doctype html>
<html lang="hu">
<head>
<link rel="stylesheet" type="text/css" href="base.css" />
<link rel="stylesheet" type="text/css" href="content.css" />
<link rel="stylesheet" type="text/css" href="nav.css" />
<meta http-equiv="content-type" content="text/html;  charset=utf-8" />
<title>1. lecke: A tanulási tér fogalma, jellemzői </title>
<link rel="shortcut icon" href="favicon.ico" type="image/x-icon" />
<meta name="author" content="Nishizawa Gabriella" />
<link rel="license" type="text/html" href="http://creativecommons.org/licenses/by-nc/3.0/" />
<meta name="generator" content="eXeLearning 2.9 - exelearning.net" />
<!--[if lt IE 9]><script type="text/javascript" src="exe_html5.js"></script><![endif]-->
<script type="text/javascript" src="exe_jquery.js"></script>
<script type="text/javascript" src="common_i18n.js"></script>
<script type="text/javascript" src="common.js"></script>
<meta name="viewport" content="width=device-width, initial-scale=1" />
</head>
<body class="exe-web-site exe-search-bar" id="exe-node-1"><script type="text/javascript">document.body.className+=" js"</script>
<div id="content">
<p id="skipNav"><a href="#main" class="sr-av">Skip navigation</a></p>
<section id="emptyHeader"></section>
<nav id="siteNav">
<ul>
   <li><a href="index.html" class="daddy main-node">Modul: Tanulási térdesign</a></li>
   <li id="active"><a href="1_lecke_a_tanulsi_tr_fogalma_jellemzi.html" class="active no-ch">1. lecke: A tanulási tér fogalma, jellemzői</a></li>
   <li><a href="2_lecke_kutatstrtneti_elzmnyek.html" class="no-ch">2. lecke: Kutatástörténeti előzmények</a></li>
   <li><a href="3_lecke_a_tanulsi_terek_rendezsi_elvei.html" class="no-ch">3. lecke: A tanulási terek rendezési elvei</a></li>
   <li><a href="4_lecke_a_tanulsi_terek_tpusai.html" class="no-ch">4. lecke: A tanulási terek típusai</a></li>
   <li><a href="5_sszefoglals.html" class="no-ch">5. Összefoglalás</a></li>
   <li><a href="6_gyakorl_feladatok.html" class="no-ch">6. Gyakorló feladatok</a></li>
   <li><a href="7_tesztkrdsek.html" class="no-ch">7. Tesztkérdések</a></li>
   <li><a href="8_gyakorlati_pldk_galrija.html" class="no-ch">8. Gyakorlati példák galériája</a></li>
</ul>
</nav>
<div id='topPagination'>
<nav class="pagination noprt">
<a href="index.html" class="prev"><span><span>&laquo; </span>Előző</span></a> <span class="sep">| </span><span class="page-counter">Page <strong>2</strong> of <strong>9</strong></span> <span class="sep">| </span><a href="2_lecke_kutatstrtneti_elzmnyek.html" class="next"><span>Következő<span> &raquo;</span></span></a>
</nav>
</div>
<div id="main-wrapper">
<section id="main">
<header id="nodeDecoration"><h1 id="nodeTitle">1. lecke: A tanulási tér fogalma, jellemzői</h1></header>
<article class="iDevice_wrapper textIdevice" id="id6">
<div class="iDevice emphasis0" >
<div id="ta6_115_2" class="block iDevice_content">
<div class="exe-text"><p style="text-align: justify;">A tanulás mindig valamilyen fizikai térben történik, még akkor is, ha virtuális tanulási környezetben tanulunk. Testünk akkor is a fizikai környezetben van, amely reagál az őt körülvevő közegre. Figyelmen kívül hagyhatjuk ugyan fizikai közegünket, de elhagyni sosem tudjuk. Emiatt a tanulás helyszínének megfelelő berendezése, strukturálása kiemelt jelentőségű lehet a teljesítmény szempontjából (Stang 2019).</p>
<p style="text-align: justify;">A nemzetközi szakirodalomban használt <em>Learning Space</em> (németül <em>Lernwelt</em>) fogalmát (Watson 2006, Oblinger 2006, Stang 2019) a magyar szakirodalom <em>tanulási térként</em> (Nádori-Prievara 2018), <em>pedagógiai térként</em> (Hercz-Sántha 2009, Sántha 2018), sőt helyenként <em>tanulási környezetként</em> használja. Fontos azonban a fogalmak közötti lényeges különbségeket tisztázni, mert nem teljesen fedik le egymást.</p>
<p style="text-align: justify;">A tanulási környezet régóta része a neveléstudományi elméleteknek. A témával foglalkozók számos helyen definiálták már ezt a fogalmat. <em>A tanulási környezet az a támogató környezet, amelyben minden feltétel adott ahhoz, hogy az emberek a lehető legjobban tanuljanak. A rendszer figyelembe veszi az egyéni tanulói sajátosságokat és támogatja a pozitív emberi kapcsolatokat, amelyek szükségesek a hatékony tanuláshoz.</em> A definícióból kiindulva idetartozhat minden fizikai és virtuális környezet is, amelyben a tanuláshoz szükséges források rendelkezésre állnak ahhoz, hogy az egyén tanulási tevékenységet végezhessen.</p>
<p style="text-align: justify;">A tanulási környezet olyan közeg, mely eszközeivel támogatja a tanítási-tanulási folyamatot és szereplőit a tanulás-tanítás során. A tanulási környezet fogalmánál kiemelt szerepet kapnak az IKT-eszközök, valamint a tanulás-tanítás módszertana. A tanulási környezet nem egységes definíciói arra is rávilágítanak, hogy egyes meghatározások a pedagógust, tanárt, tanítási tevékenységet végző személyt is a tanulási környezet részeként értelmezik, holott a tanulás mentor nélkül is gyakori. A tanulási környezet tehát sokkal inkább az informatikai eszközök és a módszertan felől közelít, míg a pedagógiai tér már kicsit közelebb visz minket a Learning Space valódi jelentéséhez.</p>
<p><img src="inputraum.png" alt="Inputszoba" title="Inputszoba" width="386" height="241" style="vertical-align: middle; display: block; margin-left: auto; margin-right: auto;" /></p>
<p style="text-align: justify;">A pedagógiai tér a pedagógiai architektúrához és az iskolai építészethez kapcsolódik, de nemcsak fizikai helyszíneket értenek alatta, melyeket az iskolákban tanulási tevékenységhez alakítottak ki, hanem a hozzá kapcsolódó tudásforrást is, amely a tanulás során információs bázisként jelenik meg. Ez a fogalom a tanulás támogató tér fizikai és információs oldalára koncentrál, elsősorban a formális oktatás helyszínein, az iskolákban.</p>
<p style="text-align: justify;">A Learning Space/Lernwelt fogalmát a legjobban az <em>újgenerációs tanulási tér</em><a href="#" title="Az elnevezés az angol 'new generation learning space&quot; magyar fordítása, v.ö. Byers–Imms–Hartnell-Young 2014." class="exe-tooltip plain-tt"><sup>2</sup></a> megnevezés fedi le. <strong>Az újgenerációs tanulási tér olyan, szakemberek (pedagógusok, pedagógiai szakértők, könyvtárosok, építészek) által megkonstruált és berendezett tér, amely a legoptimálisabb térkihasználás mellett a legmagasabb fokon támogatja az ott folyó tanulási tevékenységet.</strong> Ez a szemlélet elsősorban a tanulásra és a tanulóra fókuszál, ezért teljesen lényegtelen, hogy mentor részt vesz-e a folyamatban vagy sem. Ebből kifolyólag egyéni és csoportos tanulási formákat is támogat. A tanulási tér azoknak az építészeti, dekorációs és berendezési tárgyak térbeli elhelyezésével, designjával kapcsolatos irányelveket jelenti, amelyek ösztönző, segítő, motiváló hatással vannak a tanulásra és a tanulókra. A tanulási terek minősége, designja jelentős mértékben befolyásolja a tanulási folyamatok eredményességét.</p>
<p style="text-align: justify;"><img src="marktplatz3.png" alt="Újgenerációs tanulási tér" title="Újgenerációs tanulási tér" width="497" height="247" style="vertical-align: middle; display: block; margin-left: auto; margin-right: auto;" /></p>
<p style="text-align: justify;">Rittelmeyer (1986) kutatásaiban a tanulási tereket vizsgálva arra a következtetésre jutott, hogy az esztétikának fontos szerepe van a tanulásnál. Úgy vélte, hogy a különböző életszakaszban lévő diákok más-más színeket, alakzatokat részesítenek előnyben, ezért a tanulási terek kialakításánál ezeket a tényezőket fontos figyelembe venni.</p>
<p style="text-align: justify;">Egy ausztrál vizsgálat (Byers–Imms–Hartnell-Young 2014) kimutatta, hogy jelentős a teljesítménybeli különbség a hagyományos osztálytermi órák, valamint az újgenerációs tanulási terekben (Learning Spaces) történő tanulás között. A Melbourne-i Egyetem kutatói egy ausztrál általános iskolában végeztek ezzel kapcsolatban egy érdekes felmérést. Azt vizsgálták, hogy angolból és matematikából hogyan teljesítenek a diákok a hagyományos osztályteremben tartott órákon, illetve az újgenerációs tanulási terekben. A kutatás nullhipotézise az volt, hogy a tanulók teljesítménye, attitűdje, órai aktivitása független a helyszíntől, de tévedtek. Az eredmények ugyanis egyértelműen jelezték, hogy az újgenerációs tanulási terekben a diákok motiváltabbak, érdeklődőbbek voltak, a pedagógusok változatosabb tanítási módszereket alkalmaztak. Volt olyan osztály, amelyik annyira érdeklődővé vált az újgenerációs tanulási tér hatására, hogy maguk is aktív alakítóivá váltak a tanulási folyamatnak: saját feladatokat találtak ki annak érdekében, hogy a tanulási folyamatban a tanulási tér további részeit is kipróbálhassák, használhassák. Az egyik tanár úgy fogalmazta meg az újgenerációs tanulási tér pedagógiai munkájára való hatást, hogy „egyszerűen nem csinálhatom azt, amit korábban”, azaz a tanulási tér a pedagógusokat, mentorokat, stb. is újításra sarkallja, nemcsak a tanulókat.</p></div>
</div>
</div>
</article>
<div id="packageLicense" class="cc cc-by-nc">
<p><span>Licensed under the</span> <a rel="license" href="http://creativecommons.org/licenses/by-nc/3.0/">Creative Commons Attribution Non-commercial License 3.0</a></p>
</div>
</section>
</div>
<div id='bottomPagination'>
<nav class="pagination noprt">
<a href="index.html" class="prev"><span><span>&laquo; </span>Előző</span></a> <span class="sep">| </span><span class="page-counter">Page <strong>2</strong> of <strong>9</strong></span> <span class="sep">| </span><a href="2_lecke_kutatstrtneti_elzmnyek.html" class="next"><span>Következő<span> &raquo;</span></span></a>
</nav>
</div>
</div>
<p id="made-with-eXe"><a href="https://exelearning.net/" target="_blank" rel="noopener"><span>Made with eXeLearning<span> (New Window)</span></span></a></p><script type="text/javascript" src="_intef_js.js"></script></body></html>